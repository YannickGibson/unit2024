Pronikněte s námi do oblasti informatiky, kde pomocí nul a jedniček ovládnete svět umělé inteligence. Vybavíme vás nepostradatelnými znalostmi strojového učení, ale také orientací ve spletité oblasti umělé inteligence. Matematicky si trochu máknete, ale výsledek bude stát za to. Jako absolventi budete ovládat mimo jiné problematiku dat a jejich zpracování. Vše si rovnou vyzkoušíte také v praxi. Během studia se můžete připojit do výzkumu v oblasti umělé inteligence a strojového učení.

Co se naučíte?
Zpracovat jakákoliv data i když budou třeba jen obrazová pro vás nebude problém. Zároveň zvládnete učit stroje přemýšlet. Budete umět:

- Zpracovávat a analyzovat data
- Ovládat algoritmy z oblasti strojového učení a umělé inteligence
- Navrhovat a implementovat systémy pro podporu strategického rozhodování

Jaké bude vaše uplatnění?
Umělá inteligence žene svět kupředu. Jako absolvent najdete uplatnění v jakékoli společnosti, kde se využívají data a nástroje umělé inteligence. Mezi takové společnosti patří jak nadnárodní korporace, tak i malé startupy a inovativní firmy ze všech možných oblastí od farmacie přes strojírenství a zemědělství až po IT a marketing. Můžete se stát:

- Analytikem v oblasti zpracování dat
- Vývojářem systémů pro podporu strategického rozhodování
- Výzkumníkem v oblasti umělé inteligence a strojového učení
- Správcem systémů pro zpracování velkých dat
