Počítačové systémy patří k nejsložitějším inženýrským dílům člověka a jejich velikost a výkonnost rostla zatím exponenciální rychlostí v souladu s Mooreovým zákonem. Absolventi specializace získají znalosti na úrovni architektů a správců počítačových systémů, sítí, serverů, datových úložišť a cloudových systémů a uplatní se na technologických, konzultantských i obchodních pozicích firem i organizací veřejné a státní správy.

Co se naučíte?
Specializace vychovává odborníky bakalářské úrovně pro navrhování architektur počítačových systémů, jejich konfigurování či administrování. A to za použití moderních virtualizačních technik a nástrojů pro zajištění trvalého provozu. Budete umět:

- Rozumět  moderním architekturám počítačových systémů či serverů
- Používat virtualizační techniky a nástroje 
- Konfigurovat, škálovat a virtualizovat počítačové systémy 

Jaké bude vaše uplatnění?
Absolventi najdou uplatnění na technologických IT pozicích ve firmách a organizacích veřejné a státní správy, na pozicích konstruktérů a architektů ve firmách vyvíjejících a vyrábějících výpočetní systémy,  ale i jako konzultanti a obchodníci. Můžete se stát:

- Administrátor počítačové a síťové infrastruktury
- Systémový inženýr
- Technologický konzultant
- Architekt počítačového systému
