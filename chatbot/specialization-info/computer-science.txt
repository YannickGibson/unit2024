Teoretická informatika je založena na aplikaci matematických metod pro řešení praktických problémů z oblasti informatiky. Připraví vás jak do praxe, tak na akademickou kariéru. Znalosti, které zde získáte, nikdy nezestárnou. V této specializaci budete studovat algoritmy a teorii, které tvoří základní kameny moderních technologií. Mimo jiné vás seznámíme s principy implementace programovacích jazyků (např. tvorbou kompilátorů) nebo návrhem efektivních algoritmů. Seznámíte se i s opačnou stranou mince – hranicí řešitelnosti výpočetních problémů.

Co se naučíte?
Naučíme vás kriticky myslet nad problémy a navrhovat jejich efektivní řešení. Jako absolvent budete mít mimo jiné představu o hranici řešitelnosti výpočetních problémů, o tom jak fungují programovací jazyky a kde jsou jejich limity. Budete:

- Analyzovat algoritmické problémy a posuzovat jejich náročnost
- Navrhovat a implementovat efektivní algoritmy
- Rozumět principům a implementacím vyšších programovacích jazyků

Jaké bude vaše uplatnění?
I když název specializace silně zavání teoretickou rovinou, jeho absolventi se v praxi rozhodně neztratí. Uplatní se jako velmi kvalitní programátoři, analytici nebo výzkumní pracovníci. Můžete se stát:

- Analytikem a návrhářem řešení problémů ve vývojových týmech
- Specialistou na výkonově kritické části kódu
- Programátorem se znalostmi tvorby efektivních algoritmů
- Specialistou na algoritmické úlohy v aplikačních oblastech
