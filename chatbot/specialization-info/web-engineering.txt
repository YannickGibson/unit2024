Užitečné, zábavné nebo produktivitu zvyšující aplikace, vychytané webovky s dechberoucími efekty a mnohé další webové systémy budete jako absolventi této specializace zvládat levou zadní. Jedním z hlavních cílů výuky je poskytnout vám důležité znalosti pro vývoj moderních aplikací založených na webových technologiích s využitím nových přístupů. Naučíme vás pracovat s moderními technologiemi, které umožňují efektivně ukládat a indexovat velké množství dat. Webové systémy a aplikace budete umět nejen vytvářet, ale také testovat, a vylepšovat tak vše do podoby user-friendly prostředí.

Co se naučíte?
Budete znát specifické architektury a technologie z oblasti webu. Základní ani dynamické programovací jazyky pro vás nebudou neznámou šifrou. Budete umět:

- Tvořit webové aplikace na straně klienta i serveru
- Znát vývojový cyklus aplikací, který zahrnuje analýzu, návrh, implementaci a testování
- Rozumět algoritmům pro zajištění spolehlivosti aplikací a škálovatelnosti systémů

Jaké bude vaše uplatnění?
Můžete programovat weby a aplikace podle zadání nebo si vytvořit svůj vlastní projekt. Příležitostí k uplatnění budete mít spoustu. Můžete se stát:

- Programátorem webových nebo mobilních aplikací
- Inženýrem webových aplikací
- Architektem webových aplikací
- Specialistou na webové systémy a služby
