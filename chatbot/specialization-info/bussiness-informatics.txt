Díky lidem, kteří vystudují tuto specializaci, značně klesne množství nedorozumění, nepochopení a zbytečných dohadů mezi managementem a oddělením IT. Absolventi budou perfektně znát problematiku programování, návrhu databází a návrhu informačních systémů. Zvládnou naplnit potřeby podniku v oblasti IT od jeho založení přes růst až po stabilizaci. Provoz začínajícího startupu si studenti vyzkouší už v průběhu studia.

Co se naučíte?
Budete umět využít informační technologie v podnikání. Kromě informatiky vás naučíme také managementu. Stanete se tak nepostradatelným prvkem každé IT firmy. Budete umět:

- Rozumět managementu firmy
- Používat informační technologie k podpoře růstu firmy
- Znát právní aspekty podnikání, finančního řízení a marketingu

Jaké bude vaše uplatnění?
Jako absolventi této specializace jste předurčeni pro vedoucí pozice. Díky vám nebudou dostávat IT pracovníci nesmyslné požadavky a vedení firmy bude přesně vědět, jak si jejich projekty v oblasti IT stojí. Můžete se stát:

- Projektovým manažerem v IT firmách
- Business analytikem nebo systémovým integrátorem
- Vývojářem softwarových podnikových aplikací
- Zakladatelem vlastní firmy nejen v oblasti IT
