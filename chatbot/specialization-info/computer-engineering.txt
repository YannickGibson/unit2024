Naučíme vás, jak ovládat roboty, programovat inteligentní domácnosti a vytvářet software pro internet věcí, který rok od roku zahrnuje stále více zařízení. Specializace se zaměřuje na vývoj hardwaru i softwaru zejména pro specializovaná vestavná zařízení. Zároveň se tu dozvíte, jak na návrh, programování a využití rekonfigurovatelných systémů (FPGA). Vše vás naučíme nejen teoreticky, ale i prakticky. Pracovat tu budete mimo jiné také s moderními humanoidními roboty.

Co se naučíte?
Budete umět vytvořit počítačový systém prakticky pro jakékoliv zařízení. Vývoj hardwaru i softwaru pro vestavné systémy nebo třeba drony pro vás bude hračkou. Budete umět:

- Vyvíjet hardware a software zejména pro vestavné systémy
- Pracovat s profesionálními návrhovými nástroji
- Používat jednotlivé nástroje i v praxi

Jaké bude vaše uplatnění?
Zařízení s vlastním počítačovým systémem najdeme brzy ve všech oborech – od medicíny až po zemědělství. Možností vašeho uplatnění je díky tomu víc než dost. Můžete se stát:

- Programátorem aplikací pro specializovaný hardware
- Návrhářem hardwaru
- Verifikačním inženýrem
- Návrhář programovatelných a rekonfigurovatelných obvodů odolných proti poruchám i útokům
